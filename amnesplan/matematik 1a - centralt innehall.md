# Matematik 1a: centralt innehåll

## Taluppfattning, aritmetik och algebra

*	Metoder för beräkningar med reella tal skrivna på olika former inom vardagslivet och karaktärsämnena, inklusive överslagsräkning, huvudräkning och uppskattning samt strategier för att använda digitala verktyg.
*	Strategier för att använda hjälpmedel från karaktärsämnena, till exempel formulär, mallar, tumregler, föreskrifter, manualer och handböcker.
*	Hantering av algebraiska uttryck och för karaktärsämnena relevanta formler samt metoder för att lösa linjära ekvationer.

## Geometri

*	Egenskaper hos och representationer av geometriska objekt, till exempel ritningar, praktiska konstruktioner och koordinatsystem.
*	Geometriska begrepp valda utifrån karaktärsämnenas behov, till exempel skala, vektorer, likformighet, kongruens, sinus, cosinus, tangens och symmetrier.
*	Metoder för mätning och beräkning av storheter som är centrala för karaktärsämnena.
*	Enheter, enhetsbyten och behandling av mätetal som är centrala för karaktärsämnena samt hur man avrundar på ett för karaktärsämnena relevant sätt.

## Samband och förändring

*	Fördjupning av procentbegreppet: promille, ppm och procentenheter.
*	Begreppen förändringsfaktor och index samt metoder för beräkning av räntor och amorteringar för olika typer av lån.
*	Begreppen förhållande och proportionalitet i resonemang, beräkningar, mätningar och konstruktioner.
*	Skillnader mellan linjära och exponentiella förlopp.

## Sannolikhet och statistik

*	Beskrivande statistik med hjälp av kalkylprogram samt granskning av hur statistiska metoder och resultat används i samhället och i yrkeslivet.
*	Begreppen beroende och oberoende händelser samt metoder för beräkning av sannolikheter vid slumpförsök i flera steg med exempel från spel och risk- och säkerhetsbedömningar.

## Problemlösning

*	Strategier för matematisk problemlösning inklusive användning av digitala medier och verktyg.
*	Hur matematiken kan användas som verktyg i behandlingen av omfångsrika problemsituationer i karaktärsämnena. Matematikens möjligheter och begränsningar i dessa situationer.
*	Matematiska problem av betydelse för privatekonomi, samhällsliv och tillämpningar i andra ämnen.
*	Matematiska problem med anknytning till matematikens kulturhistoria.
