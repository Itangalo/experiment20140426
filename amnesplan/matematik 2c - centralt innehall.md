# Matematik 2c: centralt innehåll

## Taluppfattning, aritmetik och algebra

*	Begreppet logaritm, motivering och hantering av logaritmlagarna.
*	Motivering och hantering av algebraiska identiteter inklusive kvadrerings- och konjugatregeln.
*	Begreppet linjärt ekvationssystem.
*	Algebraiska och grafiska metoder för att lösa exponential-, andragrads- och rotekvationer samt linjära ekvationssystem med två och tre obekanta tal.
*	Utvidgning av talsystemet genom introduktion av begreppet komplext tal i samband med lösning av andragradsekvationer.

## Geometri

*	Begreppet kurva, räta linjens och parabelns ekvation samt hur analytisk geometri binder ihop geometriska och algebraiska begrepp.
*	Användning av grundläggande klassiska satser i geometri om likformighet, kongruens och vinklar.

## Samband och förändring

*	Egenskaper hos andragradsfunktioner.
*	Konstruktion av grafer till funktioner samt bestämning av funktionsvärde och nollställe, med och utan digitala verktyg.

## Sannolikhet och statistik

*	Statistiska metoder för rapportering av observationer och mätdata från undersökningar inklusive regressionsanalys.
*	Metoder för beräkning av olika lägesmått och spridningsmått inklusive standardavvikelse.
*	Egenskaper hos normalfördelat material.

## Problemlösning

*	Strategier för matematisk problemlösning inklusive användning av digitala medier och verktyg.
*	Matematiska problem av betydelse för samhällsliv och tillämpningar i andra ämnen.
*	Matematiska problem med anknytning till matematikens kulturhistoria.
