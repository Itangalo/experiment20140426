# Matematik 1b: centralt innehåll

## Taluppfattning, aritmetik och algebra

•	Egenskaper hos mängden av heltal, olika talbaser samt begreppen primtal och delbarhet.
•	Metoder för beräkningar inom vardagslivet och karaktärsämnena med reella tal skrivna på olika former inklusive potenser med heltalsexponenter samt strategier för användning av digitala verktyg.
•	Hantering av algebraiska uttryck och för karaktärsämnena relevanta formler.
•	Begreppet linjär olikhet.
•	Algebraiska och grafiska metoder för att lösa linjära ekvationer och olikheter samt potensekvationer.

## Geometri

•	Begreppet symmetri och olika typer av symmetriska transformationer av figurer i planet samt symmetriers förekomst i naturen och i konst från olika kulturer.
•	Representationer av geometriska objekt och symmetrier med ord, praktiska konstruktioner och estetiska uttryckssätt.
•	Matematisk argumentation med hjälp av grundläggande logik inklusive implikation och ekvivalens samt jämförelser med hur man argumenterar i vardagliga sammanhang och inom olika ämnesområden.
•	Illustration av begreppen definition, sats och bevis, till exempel med Pythagoras sats och triangelns vinkelsumma.

## Samband och förändring

•	Fördjupning av procentbegreppet: promille, ppm och procentenheter.
•	Begreppen förändringsfaktor och index samt metoder för beräkning av räntor och amorteringar för olika typer av lån.
•	Begreppen funktion, definitions- och värdemängd samt egenskaper hos linjära funktioner och potens- och exponentialfunktioner.
•	Representationer av funktioner, till exempel i form av ord, gestaltning, funktionsuttryck, tabeller och grafer.
•	Skillnader mellan begreppen ekvation, algebraiskt uttryck och funktion.

## Sannolikhet och statistik

•	Granskning av hur statistiska metoder och resultat används i samhället och inom vetenskap.
•	Begreppen beroende och oberoende händelser samt metoder för beräkning av sannolikheter vid slumpförsök i flera steg med exempel från spel och risk- och säkerhetsbedömningar.
Problemlösning
•	Strategier för matematisk problemlösning inklusive användning av digitala medier och verktyg.
•	Matematiska problem av betydelse för privatekonomi, samhällsliv och tillämpningar i andra ämnen.
•	Matematiska problem med anknytning till matematikens kulturhistoria.
