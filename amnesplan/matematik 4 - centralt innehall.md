# Matematik 4: centralt innehåll

## Aritmetik, algebra och geometri

*	Metoder för beräkningar med komplexa tal skrivna på olika former inklusive rektangulär och polär form.
*	Komplexa talplanet, representation av komplext tal som punkt och vektor.
*	Konjugat och absolutbelopp av ett komplext tal.
*	Användning och bevis av de Moivres formel.
*	Algebraiska och grafiska metoder för att lösa enkla polynomekvationer med komplexa rötter och reella polynomekvationer av högre grad, även med hjälp av faktorsatsen.
*	Hantering av trigonometriska uttryck samt bevis och användning av trigonometriska formler inklusive trigonometriska ettan och additionsformler.
*	Algebraiska och grafiska metoder för att lösa trigonometriska ekvationer.
*	Olika bevismetoder inom matematiken med exempel från områdena aritmetik, algebra eller geometri.

## Samband och förändring

*	Egenskaper hos trigonometriska funktioner, logaritmfunktioner, sammansatta funktioner och absolutbeloppet som funktion.
*	Skissning av grafer och tillhörande asymptoter.
*	Härledning och användning av deriveringsregler för trigonometriska, logaritm-, exponential- och sammansatta funktioner samt produkt och kvot av funktioner.
*	Algebraiska och grafiska metoder för bestämning av integraler med och utan digitala verktyg, inklusive beräkningar av storheter och sannolikhetsfördelning.
*	Begreppet differentialekvation och dess egenskaper i enkla tillämpningar som är relevanta för karaktärsämnena.

## Problemlösning

*	Strategier för matematisk problemlösning inklusive användning av digitala medier och verktyg.
*	Matematiska problem av betydelse för samhällsliv och tillämpningar i andra ämnen.
*	Matematiska problem med anknytning till matematikens kulturhistoria.
