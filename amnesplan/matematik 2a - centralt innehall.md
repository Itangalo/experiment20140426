# Matematik 2a: centralt innehåll

## Taluppfattning, aritmetik och algebra

*	Metoder för beräkningar vid budgetering.
*	Metoder för beräkningar med potenser med rationella exponenter.
*	Strategier för att formulera algebraiska uttryck, formler och ekvationer kopplat till konkreta situationer och karaktärsämnena.
*	Hantering av kvadrerings- och konjugatregeln i samband med ekvationslösning.
*	Räta linjens ekvation samt hur analytisk geometri binder ihop geometriska och algebraiska begrepp.
*	Användning av linjära ekvationssystem i problemlösningssituationer.
*	Algebraiska och grafiska metoder för att lösa potens- och andragradsekvationer samt linjära ekvationssystem.
*	Lösning av exponentialekvationer genom prövning och grafiska metoder.

## Geometri

*	Fördjupning av geometriska begrepp valda utifrån karaktärsämnenas behov, till exempel sinus, cosinus, tangens, vektorer och symmetrier.
*	Matematisk argumentation med hjälp av grundläggande logik inklusive implikation och ekvivalens samt jämförelser med hur man argumenterar i vardagliga och yrkesmässiga sammanhang.

## Samband och förändring

*	Begreppet funktion, definitions- och värdemängd. Tillämpningar av och egenskaper hos linjära funktioner samt potens-, andragrads- och exponentialfunktioner.
*	Representationer av funktioner, till exempel i form av ord, gestaltning, funktionsuttryck, tabeller och grafer.
*	Konstruktion av grafer till funktioner samt bestämning av funktionsvärde och nollställe, utan och med digitala verktyg.
*	Skillnader mellan begreppen ekvation, algebraiskt uttryck och funktion.

## Problemlösning

*	Strategier för matematisk problemlösning inklusive användning av digitala medier och verktyg.
*	Hur matematiken kan användas som verktyg i behandlingen av omfångsrika problemsituationer i karaktärsämnena. Matematikens möjligheter och begränsningar i dessa situationer.
*	Matematiska problem av betydelse för samhällsliv och tillämpningar i andra ämnen.
*	Matematiska problem med anknytning till matematikens kulturhistoria.
